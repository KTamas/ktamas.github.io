Még több kaja
=============


Jól van, haladunk gasztronómiailag a városban, mostmár a korábban említett hamburgeres melett két új kedvenc helyem is van, illetve másfél.

[<img src="/wp-content/uploads/2013/07/eb76fc8ee70a11e2ad8422000a1fa8e9_7.jpg" alt="eb76fc8ee70a11e2ad8422000a1fa8e9_7" width="612" height="612" class="aligncenter size-full wp-image-2364910" srcset="/wp-content/uploads/2013/07/eb76fc8ee70a11e2ad8422000a1fa8e9_7.jpg 612w, /wp-content/uploads/2013/07/eb76fc8ee70a11e2ad8422000a1fa8e9_7-150x150.jpg 150w, /wp-content/uploads/2013/07/eb76fc8ee70a11e2ad8422000a1fa8e9_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/07/eb76fc8ee70a11e2ad8422000a1fa8e9_7.jpg)

Egyrészt végre kipróbáltam a [pulled pork](http://en.wikipedia.org/wiki/Pulled_pork)ot: ez az, amikor fogunk egy emberesebb sertéslapockát (pork shoulder), és nagyon, nagyon lassan megsütjük, amíg olyan puha lesz hogy szinte szétfoszlik a kezed között. Ezek után az ember berakja egy zsemleszerű tárgyba, applikál rá három kiló füstölt BBQ szószt és jóízűen megeszi. Először [Warren Ellis blogján](http://www.warrenellis.com/?p=14453) értesültem erről a kajáról, és bár egy-két kivételt leszámítva a sertéshúsért nem rajongok, annyira gusztusosan nézett ki a képen, hogy már akkor eldontöttem, ezt meg kell kóstolni. Aztán jó ideig elfeledkeztem róla, majd nemrég eszembe jutott, és ezzel majdnem egyidőben elmentünk múlt vasárnap a helyi [O&#8217;Learys](http://www.olearys.se/Default.aspx?ArticleID=3226&UnitID=5) sportbárba, amúgy Wibledon-döntőt nézni, de a tenisz sajnos végtelenül hidegen hagy. Voltak ellenben barátok, és jó kaja, név szerint egy pulled purkos hamburger, kaptam hát az alkalmon. Kicsit furcsa maga a formátum, mert addig oké, hogy buciba rakjuk, azt tényleg kell, de hogy még bacon meg sajt meg zöldségek, hát izé. A zöldségektől gyorsan megszabadítottam (azokat amúgy se szeretem*), a bacon meg a sajt azért maradt, és elkezdtem rá liberálisan adagolni a hely füstös-csípős BBQ szószát. Nem csalódtam: iszonyat finom volt az egész, biztos, hogy még vissza fogok járni ide, sajnos az árak már kicsit éttermiek.

[<img src="/wp-content/uploads/2013/07/cb6e8ba4e88c11e287ee22000aeb0cc7_7.jpg" alt="cb6e8ba4e88c11e287ee22000aeb0cc7_7" width="612" height="612" class="aligncenter size-full wp-image-2364911" srcset="/wp-content/uploads/2013/07/cb6e8ba4e88c11e287ee22000aeb0cc7_7.jpg 612w, /wp-content/uploads/2013/07/cb6e8ba4e88c11e287ee22000aeb0cc7_7-150x150.jpg 150w, /wp-content/uploads/2013/07/cb6e8ba4e88c11e287ee22000aeb0cc7_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/07/cb6e8ba4e88c11e287ee22000aeb0cc7_7.jpg)

A másik kedvenc hely tulajdonképpen nem igazán új, a [Da Marco](http://www.damarco.se/) az, amit már [korábban is](http://blog.ktamas.com/index.php/2013/03/02/szombat-draft/) [emlegettem](http://blog.ktamas.com/index.php/2013/02/12/munkaretreat-kedd/), itt lehet igen jó Bolognait enni. Vissza is járok egy-egy ebédre átlag 1-2 hetente. Tegnap amikor bementem, több embernél is láttam viszont Lasagnét, ami hihetetlenül jól nézett ki, és hát beschamel szósz ide vagy oda (laktózérzékeny vagyok), muszáj volt kipróbálni. Ismét nem csalódtam, életem talán egyik legjobb Lasagneját ettem meg, remekül eltalált tészta-szószok-sajt arány, jól átsütve. Ez ráadásul ebéd árba van, szóval igazából mostantól heti egyszer be kell iktatni.

* asszem soha nem írtam le explicite itt, de iszonyat válogatós vagyok, többek közt hadilábon állok a zöldségek és a gyümölcsön túlnyomó többségével

-------------------------------------------------------------------------------

 Thursday, 11 Jul 2013
By KTamas
https://ktamas.github.io/index.php/2013/07/11/meg-tobb-kaja/

More about...

* énblog:     https://ktamas.github.io/tags/%C3%A9nblog/
* svédország: https://ktamas.github.io/tags/sv%C3%A9dorsz%C3%A1g/
