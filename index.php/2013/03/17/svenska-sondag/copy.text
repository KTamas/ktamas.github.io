Svenska söndag
==============


Délelőtt elmentem a gyülekezetbe, bár a prédikáció nem különösebben fogott meg, a többi része jó volt, a szlovák lánytól kaptam egy kezdő svéd tankönyvet meg kaptam tippeket online szótárra, és persze szokás szerint beszélgettem jókat emberekkel. 

Bementem aztán ebédelni a helyi [Jensen’s Bøfhus](http://www.jensens.se/startsida.htm)ba, eredetileg csirkét akartam enni (mi mást), de aztán hirtelen felindulásból rendeltem egy adag amerikai stílusú <del datetime="2013-03-18T07:00:16+00:00">sertésbordát</del> oldalast. Ez a [House of Cards](http://en.wikipedia.org/wiki/House_of_Cards_(U.S._TV_series)) hibája, abban eszik a főszereplő gusztososnál gusztusosabb _[ribset](http://en.wikipedia.org/wiki/Pork_ribs)_, és egyszerűen muszáj volt mostmár kipróbálni, annak ellenére hogy én és a disznóhús nem vagyunk túl jó barátok, leszámítva a hurkát. Az eredmény vegyes: egyrészt nem olyan rossz, amilyennek gondoltam, másrészt nem mondanám azt se, hogy ízlett, de ha legközelebb füstös páccal kérem a BBQ-s helyett, és kicsit jobban átsütik, még akár jó is lehet. 

[<img src="/wp-content/uploads/2013/03/8f0c4f428f0a11e2972d22000aa82023_7.jpg" alt="8f0c4f428f0a11e2972d22000aa82023_7" width="612" height="612" class="aligncenter size-full wp-image-2364061" srcset="/wp-content/uploads/2013/03/8f0c4f428f0a11e2972d22000aa82023_7.jpg 612w, /wp-content/uploads/2013/03/8f0c4f428f0a11e2972d22000aa82023_7-150x150.jpg 150w, /wp-content/uploads/2013/03/8f0c4f428f0a11e2972d22000aa82023_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/03/8f0c4f428f0a11e2972d22000aa82023_7.jpg)

Hazafelé bementem még a sarki Hemköpbe, hogy vegyek magamnak tusfürdőt, mert elfogyott, rögtön vettem kettőt, majd beálltam a viszonylag időigényes sorba (csak páran voltak előttem, de jó sok cuccal), erre 1-2 perc után rámszóltak és egy másik kasszánál ott helybe előreengedtek, mert látták, hogy összesen két dolgot vásárolok. Köpni-nyelni nem tudtam.

Olvastam ma egyébként az [Impossible Project](http://www.the-impossible-project.com/)ről a [The Magazine-ban](https://the-magazine.org/12/instant-memories), ami a Polaroid film feltámasztásáról szól, jó cikk, olvassátok el. El is játszottam a gondolattal, hogy ki kéne próbálni a dolgot, de még ha túl is lépek azon, hogy bitangdrága az egész (8 kép 20 USD&#8230;), nem tudom fizikailag használni az itteni időjárásban nagyjából májusig, azt írják, hogy 13 és 28 fok között ajánlott (a fekete-fehért pedig 17-24). Szóval ez egyelőre kilőve.

Este eltöltöttem egy órát a [Rosetta Stone](http://en.wikipedia.org/wiki/Rosetta_stone_software) előtt, ez az a nyelvtanító program, ami úgy tanít, hogy nem ad fordításokat, hanem a dolgokat leginkább képekkel párosítja, és immerzióra, ismétlésekre, intuícióra és hasonló dolgokra épít, ijesztően jól működik a dolog, de egyszerűen nincs hozzá türelmem, még a mostani, igen nyugodt állapotomban is, illetve ehhez direkt kapcsolódik a motiváció hiánya. 

Zárjuk a hetet [egy kis zenével](http://www.tokyoluv.com/easy-mat-zo-porter-robinson-official-video-take-place-in-neo-tokyo/).

<iframe src="https://player.vimeo.com/video/61813841" width="640" height="360" frameborder="0" webkitallowfullscreen mozallowfullscreen allowfullscreen></iframe>
<p><a href="https://vimeo.com/61813841">Easy - Mat Zo &amp; Porter Robinson (Official Video)</a> from <a href="https://vimeo.com/thelineanimation">The Line</a> on <a href="https://vimeo.com">Vimeo</a>.</p>

-------------------------------------------------------------------------------

Sunday, 17 Mar 2013
By KTamas
https://blog.ktamas.com/index.php/2013/03/17/svenska-sondag/

More about...

* énblog:     https://blog.ktamas.com/tags/%C3%A9nblog/
* svédország: https://blog.ktamas.com/tags/sv%C3%A9dorsz%C3%A1g/
