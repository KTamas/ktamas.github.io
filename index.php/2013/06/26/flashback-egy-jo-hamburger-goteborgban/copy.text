Flashback: Egy jó hamburger Götebörgban
=======================================


Rendszeres olvasók bizonyára észrevették, hogy fájdalmas pont volt számomra az a tény, hogy a városban egyszerűen nem lehet egy igazán jó hamburgert enni. [Nem egyszer](http://blog.ktamas.com/index.php/2013/03/08/megjottem-stockholmba-pentek/) [írtam már erről](http://blog.ktamas.com/index.php/2013/04/20/irrital/), sikerült is találni olyat, ami [úgy-ahogy nem volt rossz](http://blog.ktamas.com/index.php/2013/05/05/valborg-kedd/), sőt, ha a városban nem is, az országban már sikerült enni igazán jót, [még Stockholmban](http://blog.ktamas.com/index.php/2013/03/10/vasarnap-draft/). Egészen mostanáig, amikor is elmentem a [Berså](http://www.bersagbg.se/burger-joint/) nevű helyre.

[<img src="/wp-content/uploads/2013/06/6362c9e6d5b111e2a8c922000a1fc80c_7.jpg" alt="6362c9e6d5b111e2a8c922000a1fc80c_7" width="612" height="612" class="aligncenter size-full wp-image-2364866" srcset="/wp-content/uploads/2013/06/6362c9e6d5b111e2a8c922000a1fc80c_7.jpg 612w, /wp-content/uploads/2013/06/6362c9e6d5b111e2a8c922000a1fc80c_7-150x150.jpg 150w, /wp-content/uploads/2013/06/6362c9e6d5b111e2a8c922000a1fc80c_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/06/6362c9e6d5b111e2a8c922000a1fc80c_7.jpg)

A fenti képet afféle emlékeztetőnek lőttem magamnak még, mikor megláttam, _Real American Burgers_, hírdeti, oké, próbáljuk meg, hátha, hátha. Aztán még azon a héten szombaton elmentem, és nem csalódtam. Rendeltem egy Chicago burgert, az volt a sajtos-baconős verzió, mindegyiket háromféle konstrukcióban lehet rendelni, szimpla-dupla-tripla, csak az a durva, hogy már az első is egy csinos, 200 grammos húspogácsával érkezik, és bár nagy az étvágyam, a dupla elég durván túlzás lett volna.

Aztán kihozta a pincérnő a dolgot, és nem csalódtam: a hús pontosan olyan, amilyennek lennie kell, ráolvasztva [Pepper Jack](http://en.wikipedia.org/wiki/Pepper_jack) sajt, esetleg a bacont lehetett volna megsütni jobban kicsit, de tényleg, nehéz kötekedni a dologgal, egyszerűen nagyon rendbe volt, ahogy a hozzáadott sültkrumpli meg coleslaw is. Ebéd közben amúgy helyenként élő zene ment, felejthető soft rock, de háttérzenének teljesen jó.

Az árak is rendbe voltak: drágább, mint egy ebédlőhely (bár van 99 SEK-es ebédmenüjük, de ahhoz sajnos kiesik a hely), de az egészért fizettem olyan 220 SEK-et, itallal, borravalóval. Ja, és legközelebb lefotózom a hamburgert is.

-------------------------------------------------------------------------------

 Wednesday, 26 Jun 2013
By KTamas
https://blog.ktamas.com/index.php/2013/06/26/flashback-egy-jo-hamburger-goteborgban/

More about...

* énblog:     https://blog.ktamas.com/tags/%C3%A9nblog/
* kaja:       https://blog.ktamas.com/tags/kaja/
* svédország: https://blog.ktamas.com/tags/sv%C3%A9dorsz%C3%A1g/
