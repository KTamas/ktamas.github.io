Nyugis hétvége
==============


Szombaton nem csináltam semmit. Najó, majdnem semmit: leginkább ültem a fotelben és sorozatokat néztem. Befejeztem a [már emlegetett](http://blog.ktamas.com/index.php/2013/06/08/megint-hazikoszton-pentek/) Orphan Black első évadát: az évadzáró kicsit kaotikusra sikerült, és vannak dolgok, amiket sokkal jobban is meg lehetett volna csinálni, de a második évadra tuti maradok. Miután az elfogyott, befejeztem a New Girl második évadját is, amit eredetileg elkaszáltam valahol a második évad közepén, de a [junkies](http://www.sorozatjunkie.hu/2013/05/21/new-girl-veget-ert-a-2-evad/) [kritikák](http://www.sorozatjunkie.hu/2013/06/06/new-girl-vege-a-2-evadnak-noi-szemmel-irta-ayren/) hatására úgy döntöttem, adok neki még egy esélyt, és megérte: nagyon jó volt az utolsó tizenkevés rész, szépen csavarták a szálakat a készítők, egyedül az évadvégi cliffhanger volt kicsit ciki.

[<img src="/wp-content/uploads/2013/06/c37073fad12011e2a30c22000a1f9683_7.jpg" alt="c37073fad12011e2a30c22000a1f9683_7" width="612" height="612" class="aligncenter size-full wp-image-2364806" srcset="/wp-content/uploads/2013/06/c37073fad12011e2a30c22000a1f9683_7.jpg 612w, /wp-content/uploads/2013/06/c37073fad12011e2a30c22000a1f9683_7-150x150.jpg 150w, /wp-content/uploads/2013/06/c37073fad12011e2a30c22000a1f9683_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/06/c37073fad12011e2a30c22000a1f9683_7.jpg)

Vasárnap aztán gyülekezet, hazament a szlovák lány, én pedig a gyülekezet utáni fikán elszórakoztattam az egyik oda járó házaspár gyerekeit, aminek aztán az lett a vége, hogy meghívtak magukhoz délutánra még kicsit fikázni <del datetime="2013-06-10T05:29:38+00:00">(igen engem is szórakoztat ennek a szónak a magyar áthallása)</del>. Hamar kiderült, hogy a család több tagja is szeret társasjátékozni, és nem ám Monopolyval, hanem Rendes Társasjátékokkal, volt például [Race for the Galaxy](http://boardgamegeek.com/boardgame/28143/race-for-the-galaxy)jük, amire anno egy? másfél? évig teljesen rá voltunk <del>catanva</del> kattanva, úgyhogy rögtön játszottunk is egy menetet a családfővel és a legidősebb lánnyal, aki annak ellenére, hogy összesen kilenc éves, nem is játszik rosszul, ezen kicsit megdöbbentem.

[<img src="/wp-content/uploads/2013/06/d75add38d12011e2b9a022000a1fa535_7.jpg" alt="d75add38d12011e2b9a022000a1fa535_7" width="612" height="612" class="aligncenter size-full wp-image-2364804" srcset="/wp-content/uploads/2013/06/d75add38d12011e2b9a022000a1fa535_7.jpg 612w, /wp-content/uploads/2013/06/d75add38d12011e2b9a022000a1fa535_7-150x150.jpg 150w, /wp-content/uploads/2013/06/d75add38d12011e2b9a022000a1fa535_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/06/d75add38d12011e2b9a022000a1fa535_7.jpg)

Utána pedig megismerkedtem a [Tantrix](http://boardgamegeek.com/boardgame/1038/tantrix)szal, amiben a megfelelő színű vonaladat kell építeni egy hatszögletű pályán, sokkal komplexebb, mint azt az ember az első ránézésre gondolná, egészen érdekes, játszani kell még majd ezt.

[<img src="/wp-content/uploads/2013/06/e6e34282d11f11e2912b22000a1fa8d6_7.jpg" alt="e6e34282d11f11e2912b22000a1fa8d6_7" width="612" height="612" class="aligncenter size-full wp-image-2364808" srcset="/wp-content/uploads/2013/06/e6e34282d11f11e2912b22000a1fa8d6_7.jpg 612w, /wp-content/uploads/2013/06/e6e34282d11f11e2912b22000a1fa8d6_7-150x150.jpg 150w, /wp-content/uploads/2013/06/e6e34282d11f11e2912b22000a1fa8d6_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/06/e6e34282d11f11e2912b22000a1fa8d6_7.jpg)

Közben pedig leporoltam a [Kindle](http://ekonyvolvaso.blog.hu/2012/10/15/kindle_amazon_s_original_wireless_reading_device_1st_generation)-t és elkezdtem olvasni [Pál Feri](http://palferi.hu/) [egy régebbi könyvét](http://bookline.hu/product/home.action?id=97712&type=22&_v=Pal_Ferenc_A_fuggosegtol_az_intimitasig_Vagy_elmeny_kapcsolat), aki most sem okoz csalódást.

-------------------------------------------------------------------------------

Monday, 10 Jun 2013
By KTamas
https://blog.ktamas.com/index.php/2013/06/10/nyugis-hetvege/

More about...

* énblog:     https://blog.ktamas.com/tags/%C3%A9nblog/
* svédország: https://blog.ktamas.com/tags/sv%C3%A9dorsz%C3%A1g/
