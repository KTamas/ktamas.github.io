Hegynek felfele szerda
======================


Kijött [Dave &#8220;az internet öregje és az OPML atyja&#8221; Winer](http://scripting.com) [Little Outliner](http://littleoutliner.com)ének nagy verziója, a [Fargo](http://fargo.io/), ami már nem a böngésző LocalStorage-ében, hanem a Dropboxodban tárolja a különböző outline-okat, rendes OPML-fájlokban. Nagyon tetszik, pláne, hogy több éve megrögzött [Workflowy](http://workflowy.com)-felhasználó vagyok, azt majd meglátjuk, hogy áttérek-e rá.

Este a házicsoport az egyik lány új lakásába volt hivatalos, amihez sikerült a lehető legrosszabb útvonalat megtalálnom, egy ekkora lépcsősoron mentem fel majd két perccel később le teljesen feleslegesen. Ez amúgy nem az első alkalom, hogy a város megszivat azzal, hogy random helyen dombok vannak, amikor az előző nap sétáltam a Ruby meetupra, a térkép azt mutatta, hogy laza 15 perc lesz, csak azt felejtette ki, hogy majdnem végig erősen hegynek felfele. Ugyanebből az okból habozok mostanában biciklit venni, bár az erőnlétemnek biztosan jót tenne. Egy biztos, a jövőben gyakrabban fogom nézni a domborzati térképet a Google Mapsen.

[<img src="/wp-content/uploads/2013/04/733859d6a77a11e2868a22000a9f18a6_7.jpg" alt="733859d6a77a11e2868a22000a9f18a6_7" width="612" height="612" class="alignleft size-full wp-image-2364426" srcset="/wp-content/uploads/2013/04/733859d6a77a11e2868a22000a9f18a6_7.jpg 612w, /wp-content/uploads/2013/04/733859d6a77a11e2868a22000a9f18a6_7-150x150.jpg 150w, /wp-content/uploads/2013/04/733859d6a77a11e2868a22000a9f18a6_7-300x300.jpg 300w" sizes="(max-width: 612px) 100vw, 612px" />](/wp-content/uploads/2013/04/733859d6a77a11e2868a22000a9f18a6_7.jpg)

Hazafelé végre megnéztem kicsit a mögöttem lévő hatalmas parkot, a [Slottskugen](https://maps.google.com/maps?q=Slottsskogen,+G%C3%B6teborg,+V%C3%A4stra+G%C3%B6talands+l%C3%A4n,+Sverige&hl=sv&ie=UTF8&geocode=FX81cAMdoDq2AA&hnear=Slottsskogen,+Sverige&t=m&z=15)t, mert a lány lakásáról az egyik leggyorsabb út az volt, hogy részben átsétáljak rajta. Nem tudok igazából sokat mondani róla azon kívül hogy szép, és hogy nyáron tuti sokat kell majd oda járni. Augusztusban ott tartják a [Way Out West](http://www.wayoutwest.se) zenei fesztivált, meg azt mondták a kollégák, hogy szoktak mindenféle egyéb események is lenni.

-------------------------------------------------------------------------------

Friday, 19 Apr 2013
By KTamas
https://blog.ktamas.com/index.php/2013/04/19/hegynek-felfele-szerda/

More about...

* énblog:     https://blog.ktamas.com/tags/%C3%A9nblog/
* svédország: https://blog.ktamas.com/tags/sv%C3%A9dorsz%C3%A1g/
