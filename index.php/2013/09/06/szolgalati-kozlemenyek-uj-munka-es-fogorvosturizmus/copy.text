Szolgálati közlemények: új munka és fogorvosturizmus
====================================================


Hihetetlen mennyi minden tud változni három nap alatt, például az, hogy rekordgyorsasággal vettek fel az új munkahelyemre. Tanácsadócég, [WCOM](http://wcom.se) a neve, remek lesz többek között arra, hogy megismerkedjek ezzel a világgal. Nagyobb részben rendszergazdasággal, kisebb részben programozással fogok ott foglalkozni, kifejezetten problémamegoldós meló, ami nekem nagyon fekszik. Szűk hónap múlva kezdek ott, izgalmas lesz. Borzasztóan hiányozni fog a mostani munkahelyem meg a kollégák, ugyanakkor jelentős előrelépés lesz egy csomó tekintetben ez a váltás. 

Ugyanitt, a hónap végén (szept 24 &#8211; okt 3) jövök egy bő hétre Pestre, fogorvosturistáskodni, ugyanis itt valami embertelen drága a fogászat. Hallottam már számokat ismerősöktől korábban, de az előbb megnéztem a [legolcsóbb és legrosszabb hírrel rendelkező stockholmi fogászat árait](http://www.citydental.se/priser.asp), és hát lementem hídba. 

Igen tudom kimaradt egy teljes augusztus blogolásilag, egyszer majd összeszedem magam.

-------------------------------------------------------------------------------

Friday, 6 Sep 2013
By KTamas
https://blog.ktamas.com/index.php/2013/09/06/szolgalati-kozlemenyek-uj-munka-es-fogorvosturizmus/

More about...

* énblog:       https://blog.ktamas.com/tags/%C3%A9nblog/
* magyarország: https://blog.ktamas.com/tags/magyarorsz%C3%A1g/
* munka:        https://blog.ktamas.com/tags/munka/
* svédország:   https://blog.ktamas.com/tags/sv%C3%A9dorsz%C3%A1g/
