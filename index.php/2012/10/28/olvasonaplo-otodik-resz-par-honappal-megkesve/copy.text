Olvasónapló, ötödik rész, pár hónappal megkésve
===============================================


Hát akkor folytassuk is az olvasónapló sorozatot, előszőr egy draftba ragadt poszttal, ami azért maradt ott, mert a Rádiumember csak mostanság lett újra elérhető, előtte le kellett vadászni az Átjáró Magazin 2003/5-ös számát a magyar internetről.

[Michael A. Burnstein](http://sfmag.hu/2011/09/27/interju-michael-a-burstein-sci-fi-iroval/) [Kaddish for the Last Survivor](http://www.fictionwise.com/ebooks/ebook563.htm)ja épphogycsak scifi novellája az utolsó holokauszt-túlélőről. Bár olvasása után hajlottam arra, hogy tetszik, így visszagondolva fájdalmasan giccses, főleg a befejezés.

[Juhász &#8220;Brainoiz&#8221; Viktor](http://brainoiz.blogspot.com/) [A Rádiumember magányossága](http://brainoiz.blogspot.com/p/bibliografia.html) c. novellája egészen jó, a harmincas évek steampunk magyarországán játszódó képregényvilág. Az iromány később egyébként [könyvet is ihletett](http://lfg.hu/14165/ismerteto/tokaji-zsolt-turulfi/), azt még nem olvastam. Elolvasható az [SFmag &#8220;10&#8221; c. antológiájában](http://www.adastrakiado.hu/10-sfmag-antologia.html).

A [Csodaidők](http://csodaidok.hu) családregény-tetralógia scifinek álcázva, nem mintha ezzel bármi baj lenne. Hívhatnánk space operának is, de ahhoz nem elég hangsúlyos a space, szóval maradjunk a fenti definíciónál. Bevallom, elakadtam valahol a második könyv egyharmadánál valamiért, de mindenképpen vissza kell, hogy menjek bepótolni, mert nagyon remek. A szerző azóta elindította az Időcsodák sorozatot, ami a Csodaidők alternatív valósága. [Ez utóbbi teljes egészében el (lesz) olvasható ekönyvben ingyen, mint ahogy a Csodaidők első könyve](http://csodaidok.hu/index.php?option=com_content&view=article&id=339&Itemid=162) is; ez igen dicséretes, bár fájlalom, hogy a többi részt nem tudom még csak megvenni se ebben a formátumban. Mindenesetre érdemes bepróbálni.

-------------------------------------------------------------------------------

Sunday, 28 Oct 2012
By KTamas
https://blog.ktamas.com/index.php/2012/10/28/olvasonaplo-otodik-resz-par-honappal-megkesve/
