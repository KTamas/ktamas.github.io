Cymru (meg Cave Story)
======================


Karácsonyra idén újra kiruccantam [Aberystwythbe](http://g.co/maps/u7hdz), a legidősebb húgomhoz és a férjéhez, idén kiegészülve a középső húgommal. London sajnos idén kimaradt, annyi időm azért maradt ott, hogy vegyek egy SIM kártyát a telefonomba a [3](http://www.three.co.uk/)-től, mert nekik tűnt a legjobbnak a lefedettségük. 15 fontért egy hónap korlátlan internet, korlátlan sms, asszem 3000 perc, szóval egészen jó deal. Főleg, mikor megkérdeztem, ismerve a helyi viszonyokat, az &#8220;unlimited&#8221; internet az hány gigát is jelent, akkor az eladó lelkesen mondta, hogy nem, nálunk tényleg unlimited, és lám, végiginterneteztük az 5 órás vonatutat oda-vissza két gépről is (éljen az Android 2.3 wireless tetheringje), valamint használtam rendesen mobilról is a 10 nap alatt elég sokat, úgyhogy tartották a szavukat.

Hol is tartottam. Szóval.

Aberystwyth egy kis egyetemistaváros Wales nyugati partján, ennek megfelelően eddig vagy tavaly nyáron jártam ott, mikor mindenki hazamegy nyári szünetre, vagy idén karácsonykor, amikor szintén mindenki hazautazik, ilyen időszakokban párezres kisvárossá alakul. Az időjárás most fixen 10 fok volt, ami igen kellemes, csakhát jön hozzá az itt megszokott teljesen véletlenszerűen eleredő (szitáló) eső.

<img class="aligncenter" src="https://lh4.googleusercontent.com/-VOL6bqXj170/TBzWxoIhf7I/AAAAAAAAC1s/JblH5e43awo/s640/IMG_0131.JPG" alt="" width="600" height="450" />

A városban ugyan nincs túl sok dolog csinálni, van egy hosszú főutca a dolgok 80%-ával, de kipróbálhattam például az összes létező Androidos tabletet a Carphone Warehouseban, hogy ismételtem megállapíthassam, hogy még mindig csak iPadet szabad venni. Ezenfelül majdnem vettem egy Nintendo DS-t a játékboltban, de még egyelőre erős vagyok, valamint elég sok időt töltöttem el a helyi Waterstones könyvesboltban, illetve az antikváriumban, az előbbiből John Naughton [legújabb könyvével](http://www.amazon.com/Gutenberg-Zuckerberg-Really-Internet-ebook/dp/B006PI6TEW/ref=sr_1_2?ie=UTF8&qid=1326188509&sr=8-2) (erről egy későbbi posztban lesz még szó), az utóbbiból egy Neuromancerrel gazdagabban jöttem ki.

<div style="display: inline-block; margin-right: 5px; margin-left: 20px">
  <a href="/wp-content/uploads/2012/01/naugthon1.jpeg"><img class="aligncenter size-full wp-image-2362850" title="naugthon" src="/wp-content/uploads/2012/01/naugthon1.jpeg" alt="" width="300" height="400" srcset="/wp-content/uploads/2012/01/naugthon1.jpeg 600w, /wp-content/uploads/2012/01/naugthon1-225x300.jpg 225w" sizes="(max-width: 300px) 100vw, 300px" /></a>
</div>

<div style="display: inline-block;">
  <a href="/wp-content/uploads/2012/01/neuromancer.jpeg"><img class="aligncenter size-full wp-image-2362831" title="neuromancer" src="/wp-content/uploads/2012/01/neuromancer.jpeg" alt="" width="300" height="400" srcset="/wp-content/uploads/2012/01/neuromancer.jpeg 600w, /wp-content/uploads/2012/01/neuromancer-225x300.jpg 225w" sizes="(max-width: 300px) 100vw, 300px" /></a>
</div>

Meg persze Wired a sarki WHSmithből, kell valami olvasnivaló a WC-be, ugye, valamint kipróbáltam a helyi Domino&#8217;s pizzériát, amit utoljára Amerikában ettem még, pizzaláncos létéhez képest teljesen korrekt (mondom ezt úgy, hogy szeretem pl. a Pizza Hutot is).

[<img class="aligncenter size-full wp-image-2362832" title="dominos" src="/wp-content/uploads/2012/01/dominos.jpeg" alt="" width="600" height="449" srcset="/wp-content/uploads/2012/01/dominos.jpeg 600w, /wp-content/uploads/2012/01/dominos-300x224.jpg 300w" sizes="(max-width: 600px) 100vw, 600px" />](/wp-content/uploads/2012/01/dominos.jpeg)

Ezenfelül rákaptam a Twinings gyümölcsteáira (lehet dobálni a köveket), valamint a [erre](http://www.tregroeswaffles.co.uk/) a toffee-s ostyára, és már csak három csomagom van belőle, _nem akar valaki hozni nekem belőle még pár kilóval? Kifizetem!_ Hasonlóképp vagyok az Altoids mentolos cukorkával, amit beismert hátsó szándékkal a menő doboza miatt vettem meg, csak azzal nem számoltam, hogy egészen durván finom, ebből az utolsó dobozt eszem éppen, de már szemezek pár hatos csomaggal az ebayen, remélem mindenki értékeli a problémáimat. További gasztronómiai és FMCG kalandjainkból: A [full breakfast](http://en.wikipedia.org/wiki/Full_breakfast) menő dolog, valamint a legidősebb húgom igen jó töltött káposztát és indiai kaját és gofrit csinál.

[<img class="aligncenter size-full wp-image-2362833" title="bigbreakfast" src="/wp-content/uploads/2012/01/bigbreakfast.jpg" alt="" width="600" height="450" srcset="/wp-content/uploads/2012/01/bigbreakfast.jpg 960w, /wp-content/uploads/2012/01/bigbreakfast-300x225.jpg 300w" sizes="(max-width: 600px) 100vw, 600px" />](/wp-content/uploads/2012/01/bigbreakfast.jpg)

Amikor nem várost néztem, akkor leginkább a [Cave Story+-szal](http://store.steampowered.com/app/200900/) játszottam amit a [Humble Indie Bundle 4](http://www.humblebundle.com/)-ben vettem, sajnos több, mint egy hete el vagyok akadva az utolsó előtti helyszínen (akik ismerik: A Booster 2.0-ás, nehezebb Last Cave), ami egészen aljasra sikeredett.

A képek egy részét a középső húgom csinálta, meg úgy általában ő fényképezett főleg, mert lenyúlta a nyaralás idejére a Canon S90-emet. Tavaly viszont [csináltam](https://picasaweb.google.com/117472033909335320418/Tesztelgetunk) [elég sok](https://picasaweb.google.com/117472033909335320418/Aberystwyth) [képet](https://picasaweb.google.com/117472033909335320418/AberystwythTake2), a legelső fotó is onnan van, télen sajnos nem ennyire szép kék az ég és a tenger.

-------------------------------------------------------------------------------

Tuesday, 10 Jan 2012
By KTamas
https://blog.ktamas.com/index.php/2012/01/10/cymru-meg-cave-story/

More about...

* énblog: https://blog.ktamas.com/tags/%C3%A9nblog/
