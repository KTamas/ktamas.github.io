Phở (Büfé Đăng Mười)
====================


Úgy történt, hogy [kelt](http://worldshots.hu/) fülest kapott, hogy a józsefvárosi piacon mindenféle érdekes mobiltelefonok vannak, ki is mentünk hát múlt szombaton [viával](http://sirubia.net/) hármasban. Érdekes mobiltelefonokat ugyan nem találtunk, de átverekedve magunkat a tucatnyi ruhaáruson, villogó napszemüvegeken és rózsaszín szőrös bilincseken, egyszercsak egy vietnámi kajálda előtt találtuk magunkat, ahol magyarul csak a legfontosabb helyeken voltak kiírva többé-kevésbé az ételek nevei, és a helyi erők is jelentősen képviselték magukat, egyszóval autenikus hely volt, bizonyítékként le is fotóztam nektek az étlapot:<figure id="attachment_2362608" style="width: 410px" class="wp-caption aligncenter">

[<img class="size-large wp-image-2362608  " title="Étlap" src="/wp-content/uploads/2011/06/IMG_20110604_115003-768x1024.jpg" alt="Étlap" width="410" height="546" srcset="/wp-content/uploads/2011/06/IMG_20110604_115003-768x1024.jpg 768w, /wp-content/uploads/2011/06/IMG_20110604_115003-225x300.jpg 225w, /wp-content/uploads/2011/06/IMG_20110604_115003.jpg 1536w" sizes="(max-width: 410px) 100vw, 410px" />](/wp-content/uploads/2011/06/IMG_20110604_115003.jpg)<figcaption class="wp-caption-text">Étlap</figcaption></figure> 

Közfelkiáltással levessel indultunk, úgy alakult, hogy lett kis, közepes és nagy adagunk is mindhárom fajtából (csirke, marha, rák). Illetve, ez így nem igaz, mert az adagok valójában a nagy, a nagyobb és a mégnagyobb jelzők mentén mozognak:<figure id="attachment_236261" style="width: 410px" class="wp-caption aligncenter">

[<img class="size-large wp-image-2362610  " title="Az adagok" src="/wp-content/uploads/2011/06/257218_10150194169530146_722715145_7584980_3861245_o-768x1024.jpg" alt="Az adagok" width="410" height="546" srcset="/wp-content/uploads/2011/06/257218_10150194169530146_722715145_7584980_3861245_o-768x1024.jpg 768w, /wp-content/uploads/2011/06/257218_10150194169530146_722715145_7584980_3861245_o-225x300.jpg 225w, /wp-content/uploads/2011/06/257218_10150194169530146_722715145_7584980_3861245_o.jpg 1200w" sizes="(max-width: 410px) 100vw, 410px" />](/wp-content/uploads/2011/06/257218_10150194169530146_722715145_7584980_3861245_o.jpg)<figcaption class="wp-caption-text">Az adagok, fent balra a kis, lent a közepes, fent jobbra a nagy...</figcaption></figure> 

Egyszóval a levesek betermelése után egyikünk se tudott további fogásokat elfogyasztani, abban azonban mindannyian egyetértettünk, hogy ide mindeképpen vissza kell jönni, mert a vietnámi kaja, vagy legalábbis a leves (amit, mint kiderült gyors wikipediázás után, [phởnak hívnak](http://en.wikipedia.org/wiki/Pho)) igen menő és finom dolog.

Kelt és [gazs](http://bergengocia.net) futott még egy bónuszkört előző vasárnap (ekkor készült a lenti sakkos kép), majd közösen vissza is tértünk ezen a szombaton [karexszel](http://karex.mosfet.hu/) megerősödve újra jól beebédelni, és megint elkövettük azt a súlyos hibát, hogy a levessel kezdtünk, így több fogásra ismét nem jutott hely a gyomrunkban, pedig mostmár többünk ráedzett kihagyott reggelikkel és egyéb szofisztikált technikákkal. Legközelebb három napig böjtölünk előtte, vagy ilyesmi.

Mindenképpen essen pár szó a kajálda mellett üzemelő kisboltról (illetve egy másikról, a 28-as megállójában), ami köröket ver egzotikusságban a vásárcsarnok aljában üzemelő ázsiai boltra is, a teljesség igénye nélkül az elmúlt két hétben láttunk és/vagy vettünk mangós és almás üdítőitalt, szójatejes tápiókagolyós fekete és édes világos herbal teát, tubusos wasabit, [tamarind](http://en.wikipedia.org/wiki/Tamarind)ot, szárított leveskeveréket, édes-babos-jeges üdítőitalt, ezerféle ízes-csípős szószt, tofut még hideg vízben tárolva és száznapos kacsatojást. (Kedves közjáték volt, mikor az egyébként igen kedves eladólány sem tudta pontosan megmondani, mi is van a hűtőben lévő, első blikkre kőrözöttnek kinéző valamiben. Miután konzultált vietnámiul az édesapjával (?), annyit mondott, hogy &#8220;hát ööö húsok vannak darálva benne, vagy ilyesmi&#8221;.)<figure id="attachment_2362611" style="width: 512px" class="wp-caption aligncenter">

[<img class="size-large wp-image-2362611 " title="Wasabi és leveskeverék" src="/wp-content/uploads/2011/06/258698_10150203838632010_793767009_6904705_7634944_o-1024x768.jpg" alt="Wasabi és leveskeverék" width="512" height="384" srcset="/wp-content/uploads/2011/06/258698_10150203838632010_793767009_6904705_7634944_o-1024x768.jpg 1024w, /wp-content/uploads/2011/06/258698_10150203838632010_793767009_6904705_7634944_o-300x225.jpg 300w, /wp-content/uploads/2011/06/258698_10150203838632010_793767009_6904705_7634944_o.jpg 1600w" sizes="(max-width: 512px) 100vw, 512px" />](/wp-content/uploads/2011/06/258698_10150203838632010_793767009_6904705_7634944_o.jpg)<figcaption class="wp-caption-text">Wasabi és leveskeverék (via képe)</figcaption></figure> <figure id="attachment_2362612" style="width: 512px" class="wp-caption aligncenter">[<img class="size-large wp-image-2362612 " title="Száznapos tojás, teák, Tamarind" src="/wp-content/uploads/2011/06/257430_10150209945462010_793767009_6963023_5641674_o-1024x801.jpg" alt="Száznapos tojás, teák, Tamarind" width="512" height="400" srcset="/wp-content/uploads/2011/06/257430_10150209945462010_793767009_6963023_5641674_o-1024x801.jpg 1024w, /wp-content/uploads/2011/06/257430_10150209945462010_793767009_6963023_5641674_o-300x234.jpg 300w, /wp-content/uploads/2011/06/257430_10150209945462010_793767009_6963023_5641674_o.jpg 1534w" sizes="(max-width: 512px) 100vw, 512px" />](/wp-content/uploads/2011/06/257430_10150209945462010_793767009_6963023_5641674_o.jpg)<figcaption class="wp-caption-text">Száznapos tojás, teák, Tamarind (via képe)</figcaption></figure> 

Egy gyors google alapján egyébként minden bizonnyal Budapest ugyan [nem biztos, hogy egyetlen](http://www.chew.hu/why_are_budapests_only_vietnam.html), de mindenképp [az egyik legautenikusabb](http://vilagevo.blog.hu/2010/11/15/fantasztikus_vietnami_pho_leves_budapesten) vietnámi étkezdéjéhez jutottunk el. Apropó, eljutás: a középső kapun kell bemenni, a hatalmas toronnyal szemben, és menni egyenesen a piac felől relatív északnak a pályaudvar fele, és cca. 20 méter után beleütközik az ember. Így néz ki:<figure id="attachment_2362615" style="width: 512px" class="wp-caption aligncenter">

[<img class="size-large wp-image-2362615 " title="Büfé Đăng Mười" src="/wp-content/uploads/2011/06/IMG_20110604_123122-1024x768.jpg" alt="Büfé Đăng Mười" width="512" height="384" srcset="/wp-content/uploads/2011/06/IMG_20110604_123122-1024x768.jpg 1024w, /wp-content/uploads/2011/06/IMG_20110604_123122-300x225.jpg 300w" sizes="(max-width: 512px) 100vw, 512px" />](/wp-content/uploads/2011/06/IMG_20110604_123122.jpg)<figcaption class="wp-caption-text">Büfé Đăng Mười</figcaption></figure> 

És [van itt hozzá a térkép](http://goo.gl/maps/BSK6) is, biztos, ami, sőt, megküzdöttem a vietnámi billentyűzetkiosztással, és [készült 4sq venue is](https://foursquare.com/venue/23331609), a hely nevével, meg minden, ha elég közel vagytok és rákerestek ékezetekkel, hogy &#8220;büfé&#8221;, ki kell(ene), hogy dobja.

Szóval, ki jön ki a következő szombaton is?

P.S: A piacon emberek nagyon lelkesen játszanak kínai sakkot:<figure style="width: 512px" class="wp-caption aligncenter">

[<img title="Emberek kínaisakkoznak (kelt képe)" src="https://lh3.googleusercontent.com/-HpUgMu4zjVU/TeP_SHK3h_I/AAAAAAAAFrs/BydGL4hpxqA/s640/IMG_0134.jpg" alt="Emberek kínaisakkoznak (kelt képe)" width="512" height="384" />](https://picasaweb.google.com/keltoman/BudapestFlaneur02#5612610247261128690)<figcaption class="wp-caption-text">Emberek kínaisakkoznak (kelt képe)</figcaption></figure> 

(A lelkesedést a kép épp nem hozza át, a sakkot viszont igen.)

-------------------------------------------------------------------------------

Sunday, 5 Jun 2011
By KTamas
https://blog.ktamas.com/index.php/2011/06/05/pho/

More about...

* ajánló:  https://blog.ktamas.com/tags/aj%C3%A1nl%C3%B3/
* gasztro: https://blog.ktamas.com/tags/gasztro/
