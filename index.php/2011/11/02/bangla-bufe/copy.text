Bangla büfé
===========


Új(ish) munkám első napját az amúgy igen kiváló [Lofficeban](http://www.loffice.hu) töltöttem, és ebédidőben muszáj volt elmenni a [Bangla büfé](http://www.banglabufe.com)be, mert amúgy is régi kedvenc. Odaérve megütközve vettem észre, hogy üres a hely és én vagyok épp az egyetlen vendég: ezt nem lehet annyiban hagyni, ezt a helyet minnél több embernek kell ismernie, úgyhogy bár [Orosz Peti](http://oroszpeter.tumblr.com/post/380139926/bangla-bufe) és a [Chew.hu](http://www.chew.hu/budget_budapest_the_bangladish.html) is megénekelték már, én is hozzáteszem a magam két fillérjét a dologhoz.

<img class="alignnone" title="Bangla bufe" src="https://lh3.googleusercontent.com/-CSRjvA7beYQ/TrFEz_N2OvI/AAAAAAAADSw/3ZZ8y_hpH8A/s640/IMG_20111102_141335.jpg" alt="" width="640" height="480" />

Az [Akácfa utca 40](http://maps.google.com/maps?q=Budapest,+Ak%C3%A1cfa+Street+40,+Hungary&hl=en&ie=UTF8&sll=37.0625,-95.677068&sspn=40.188298,55.458984&vpsrc=0&hnear=1072+Budapest,+VII.+ker%C3%BClet,+Ak%C3%A1cfa+utca+40,+Hungary&t=m&z=16)-ben található Bangla büfé Budapest egyetlen, ugyanakkor igen jó Bangladesi kajáldája: ízvilágban leginkább az indiaihoz áll közel, de mégis kicsit más. Kezdeni mindeképp a paradicsomlevessel kell: a fűszeres-édes vonalon valahol félúton helyezkedik el, számomra belőtték a sweet spotot vele, egyszerűen tőkéletes. A tetejére köményt és ha jól értettem mégvalami fűszert raknak, ami tényleg már csak hab a tortán.

<img class="alignnone" title="Paradicsomleves" src="http://img1.indafoto.hu/7/1/37531_a003d3c58568435ab3c440f97f1e953e/9246735_3e1f31a57001a57adced36011e02ca97_m.jpg" alt="" width="560" height="420" />

A leves mellett a hely másik fénypontja a mangó lasszi: csak szuperlatívuszokban tudok beszélni róla, meg kell kóstolni, én emiatt szerettem meg a mangós&#8230; nos, minden mangós dolgot. És azóta se ittam ilyen jót: még az ennél több, mint kétszer drágább más indiai étterembe se.

<img class="alignnone" title="Mango lasszi" src="https://lh6.googleusercontent.com/-PG5hNTO0InY/TrFFAsY2ITI/AAAAAAAADTQ/Neaxvwv55o0/s640/IMG_20111102_133826.jpg" alt="" width="480" height="640" />

Főételnek pedig currys csirke, basmati rizs, és [chapati](http://en.wikipedia.org/wiki/Chapati). A dolog gyenge pontja sajnos pont a hús: kicsit rágós, kicsit jobban át lehetett volna sütni, a szósz viszont egészen kiváló megintcsak, a rizs kicsit talán száraz, de még jó. A chapati nem olyan fűszeres mint az indaiakban, ettől függetlenul muszáj az utolsó morzsáig megennem, mert így is nagyon finom.

<img class="alignnone" title="currys csirke" src="https://lh6.googleusercontent.com/-h4T4yU3foAE/TrFE9rpWX0I/AAAAAAAADTI/jA5_nKE6GOA/s640/IMG_20111102_140123.jpg" alt="" width="640" height="480" />

Maga a hely amúgy kicsi, két négyes és két kettes asztal, de egészen bájos, a háttérben bangladesi zene szól youtuberól, a falon mindenféle érdekes információ és kép az országról, nem lehet nem szeretni az egészet, látszik hogy a tulajdonos-szakács (?) szíve-lelke benne van az egészben.

<img class="alignnone" title="pult" src="https://lh5.googleusercontent.com/-ViGCyUoP3FE/TrFE3SDqxnI/AAAAAAAADS4/E7brYQt-Mio/s640/IMG_20111102_140902.jpg" alt="" width="640" height="480" />

A fentiekért 2340 (+borravaló) forintot fizettem, sajnos annak kicsit drága, hogy az ember mindennapi ebédelőhelynek használja &#8212; főleg hogy a levest és a mangó lasszit nem tudom soha kihagyni, ha ott eszek &#8211;, de hogy havonta párszor el kell látogatni ide, az is biztos. A menü egyébként [megnézhető az interneten](http://www.banglabufe.com/etlap.php), a hely nyitva van minden nap délelőtt 11-től este 11-ig (kivéve pénteken, akkor fél 3-kor nyit).

-------------------------------------------------------------------------------

Wednesday, 2 Nov 2011
By KTamas
https://blog.ktamas.com/index.php/2011/11/02/bangla-bufe/
