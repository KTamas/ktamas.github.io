A nyelvtanulásról, meg egy jó dokumentumfilmről (Twin Sisters / Tvillingsøstrene / Tvillingsystrar)
===================================================================================================


Tegnap néztem meg a [tévében](http://www.svtplay.se/video/1786001/tvillingsystrar) a [Twin Sisters című dokumentumfilmet](https://www.facebook.com/twinsistersdocumentary), amire még a [helyi filmfesztivál programja](http://filmweb01.filmfestival.org/filmfestival/info/sv/festivalprogram/programentry?date=19000101&programSectionId=0&cinemaId=0&countryId=0&freeText=twin) között figyeltem fel. Egy születésükkor kettészakított-örökbefogadott ikerpárról szól, akiknek a szüleik azonban egy véletlen (?) során találkoztak az árvaházban, és feltűnt nekik, hogy hát a két gyerek kissé hasonlít. Aztán mindenki hazavitte a sajátját, de tartották a kapcsolatot, hat hónappal később egy DNS teszt megerősítette, hogy tényleg ikrek. Ezek után követjük végig azt, hogy nő fel a két gyerek két teljesen különböző környezetben ([Sacramento, CA, USA](https://www.google.se/maps/preview/place/Sacramento,+Kalifornien/@37.7292672,-119.9237094,8z/data=!4m2!3m1!1s0x809ac672b28397f9:0x921f6aaa74197fdb), illetve [Fresvik, Norvégia](https://www.google.se/maps/preview/place/Fresvik/@60.6479978,8.8407623,7z/data=!4m2!3m1!1s0x463e015c70d219f1:0x6fdf8565f8bb1770)), valamint hogy veszik fel a kapcsolatot egymással, majd találkoznak újra hatévesen.

Zárójel, Norvégia egészen brutálisan szép, már így a képernyőn keresztül is, Muszáj lesz élőben megnézni.

Azonfelül, hogy egy remek dokumentumfilm, említést érdemel a tény, hogy a fentebb kikövetkeztethető okokból a filmben felváltva beszélnek norvégul és angolul, mindez pedig svédül van feliratozva. Az angol része sima a dolognak, sőt, ott még helyenként figyelek, hogy az angolt hogy fordították svédre. De amikor norvégul beszélnek, és próbálok odafigyelni a szövegre, mert érdekel a norvég, valamint vannak erős hasonlóságai a svéddel, ésmindeközben a svéd feliratot olvasva legózom össze, hogy mit is mondanak, nos, ott kezd az agyam túlterhelődni. Ennek ellenére egyszer sem éreztem azt, hogy most nem tudnám, miről van szó a filmben, szóval azt hiszem, haladok.

(Ha valakit érdekel, át tudom küldeni a filmet, sajnos csak a fenti &#8212; norvég+angol hang, svéd felirat &#8212; konstrukcióban.)

-------------------------------------------------------------------------------

 Saturday, 8 Feb 2014
By KTamas
https://ktamas.github.io/index.php/2014/02/08/a-nyelvtanulasrol-meg-egy-jo-dokumentumfilmrol-twin-sisters-tvillingsostrene-tvillingsystrar/

More about...

* énblog:     https://ktamas.github.io/tags/%C3%A9nblog/
* film:       https://ktamas.github.io/tags/film/
* norvégia:   https://ktamas.github.io/tags/norv%C3%A9gia/
* svédország: https://ktamas.github.io/tags/sv%C3%A9dorsz%C3%A1g/
