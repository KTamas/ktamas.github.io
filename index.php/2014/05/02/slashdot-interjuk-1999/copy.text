Slashdot interjúk: 1999
=======================


_(Ezt a posztot több, mint két éve írtam eredetileg, elkezdem kitakarítani a draft mappámat a [cult of done](http://www.brepettis.com/blog/2009/3/3/the-cult-of-done-manifesto.html) jegyében. Csak két évet írtam meg, de az is több a semminél, valamint az egész szerintem tök érdekes. Eredetileg tán a [Kalcsán](http://cyberculture.hu) jelent volna meg.)_

Kelt osztott meg egy interjút John Carmackkal még 1999-ből, és akkor merült fel az ötlet, hogy biztos van még ilyen, és össze kéne gyűjteni őket, így neki is estem. Kezdjük is 1999-el, mert akkor kezdték el ezeket készíteni.

[Bruce Schneier](http://slashdot.org/story/99/10/29/0832246/crypto-guru-bruce-schneier-answers). Két évvel 9/11 előtt, négy évvel a [&#8220;security theater&#8221; megalkotása](http://www.amazon.com/Beyond-Fear-Thinking-Sensibly-Uncertain/dp/0387026207/ref=sr_1_1?ie=UTF8&qid=1335611251&sr=8-1) előtt, akkor már egy éve futott viszont a [Crypto-gram nevű hírlevele](http://www.schneier.com/crypto-gram-back.html), ami még így 14 év után is aktív. Valamint már akkor megjegyezte, hogy központi CA-kra építkezni nem biztos, hogy a legjobb ötlet&#8230;

[John Carmack](http://games.slashdot.org/story/99/10/15/1012230/john-carmack-answers). Az interjú kb. egy hónappal a Quake 3: Arena megjelenése előtt készült. John kedvenc operációs rendszere a Windows NT, de használ azért mellette Win98-at, Mac OS 8-at, és azért néha eljátszik egy Irixszel vagy egy Mac OS X-szel, amiből az első publikus béta csak egy évvel késöbb jelenik meg, így addig is maradt a Mac OS X Server valamelik bétája, ami még régi, OS8-as kinézettel futott. Ezenfelül a pénz nem feltétlen boldogít, de jó érzés mindennap Ferrarival menni munkába.

[Tim O&#8217;Reilly.](http://news.slashdot.org/story/99/09/10/1234207/interview-tim-oreilly-answers) Az O&#8217;Reilly & Associates (mostmár O&#8217;Reilly Media) alapítója, akik már 1992-ben kiadtak könyvet az Internetről, és az ő könyveik borítóján vannak mindig furcsa állatok. Már ekkor felmerülnek az ekönyvek a [Fatbrain.com](http://en.wikipedia.org/wiki/Fatbrain) kapcsán, akiket aztán két évvel késöbb megvesz a Barnes & Noble.

[Cult of the Dead Cow](http://news.slashdot.org/story/99/10/22/1157259/bizzare-answers-from-cult-of-the-dead-cow). Ők csinálták például híres Back Orifice-t, ami nézőpont kérdése, hogy rendszergazdai adminisztrációs eszköz, vagy egy jó kis trójai, mindenesetre a Win98-ban található biztonság teljes hiányára akartak rámutatni az elkészítésével. És muszáj idemásolnom a következő kérdés-választ:

_How would you define the implementation of security on the major OS today?_

DilDog answers:

  * Windows95 / 98 &#8211; Shit happens
  * Commercial Unix &#8211; Shit happens over RPC.
  * Linux &#8211; When shit happens, you fix it.
  * FreeBSD &#8211; Shit would happen, but there&#8217;s no driver for it yet.
  * NT &#8211; Shit wouldn&#8217;t happen if you&#8217;d just spend a few months performing 300+ modifications to our default installation, you lazy sysadmin. Get your MCSE.
  * Windows 2000 (NT5) &#8211; Shit happens over DCOM.

[Második Erzsébet királynő webmestere](http://tech.slashdot.org/story/99/11/04/1716225/interview-queen-elizabeth-iis-webmaster-answers). Linux, script kiddie-k, és hogy olvassa-e a királynő a Slashdotot (spoiler: nem.)

[Antitrust Experts Respond re MS](http://interviews.slashdot.org/story/99/11/19/1020217/interview-antitrust-experts-respond-re-ms). Ugye ekkor még javában folyt az MS ellen az [antitröszt per](http://en.wikipedia.org/wiki/Microsoft_antitrust), felmerült, hogy fel kéne szabdalni a céget több részre, és egyéb vad ötletek. Ment ez egészen 2001-ig, amikor is  megszületett a settlement, és az MS megigérte, hogy megosztja az API-jait másokkal is. Szegény MS-t azóta főleg az EU zaklatja, ezért van nekünk böngészőválasztó ablakunk is például, meg Windows Media Player nélküli N-es Windows.

[L0pth](http://tech.slashdot.org/story/99/12/31/1030242/interview-the-l0pht-answers). Bevallom, nem hallottam róluk eddig semmit, leginkább, mert 2000-ben security startuppá alakultak, ahol megcsinálták a [L0pthCracket](http://en.wikipedia.org/wiki/L0phtCrack), majd 2004-ben felvásárolta őket a Symantec. Viszont, ők voltak az egyik első hackerspace, 1992-ben alakulva Bostonban. A legjobb kérdés az, hogy miket is használnak keresésre: természetesen Altavistát, NorthernLightot, Ask Jeeveset és végül a Yahoot.

[KDE fejlesztők](http://tech.slashdot.org/story/99/11/26/1126252/interview-kde-developers-answer-your-questions). Ekkor még csak az 1.0-ánál tartottak, ahogy a GNOME is, és már akkor javában folyt a flame; a KDE 2 csak egy év múlva jön csak ki. Szó esik a Konquerorról, a beépített böngészőről, ami a [KHTML](http://en.wikipedia.org/wiki/Khtml) motort használta: ezt forkolja 2002-ben az Apple a Safarihoz, WebKit néven, amit használ többek között a Chrome is, meg egy tucat mobilböngésző, és úgy általában dominál jelenleg a második helyen az IE mögött.

És hát van még több is, akit érdekel az összes, az [kattintson ide](http://interviews.slashdot.org/index2.pl?section=39&color=green&index=1&view=stories&duration=-1&startdate=1999). Folytatjuk hamarosan 2000-el&#8230;

-------------------------------------------------------------------------------

Friday, 2 May 2014
By KTamas
https://blog.ktamas.com/index.php/2014/05/02/slashdot-interjuk-1999/
