60000
=====


<img class="alignleft size-full wp-image-2365610" src="/wp-content/uploads/2016/09/Screenshot-2016-09-19-09.32.41.png" alt="60000" width="599" height="427" srcset="/wp-content/uploads/2016/09/Screenshot-2016-09-19-09.32.41.png 599w, /wp-content/uploads/2016/09/Screenshot-2016-09-19-09.32.41-300x214.png 300w" sizes="(max-width: 599px) 100vw, 599px" />

A rituálék fontosak az ember életében, így például az is, hogy évfordulót tartok minden 5000. tweetnél, plusz jó alkalom visszatekinteni az évekre. [40000](http://blog.ktamas.com/index.php/2012/06/25/40000/)-nél még Budapesten éltem, szenvedtem a munkámban. A [45000](http://blog.ktamas.com/index.php/2013/02/09/45000/)-et már Svédországban ünnepeltem, alig másfél héttel azután, hogy odaköltöztem, élveztem az új munkát, és naponta énblogoltam. [50000](http://blog.ktamas.com/index.php/2014/03/03/50000-amelyben-egy-kicsit-megfulladunk-a-nosztalgiaban/)-nél már új munkahelyem volt, és talán ekkor volt a legjobb Svédországban minden, ekkor írtam meg az én twittersztorimat, és azt, hogyan szereztem ott a barátaimat. [55000](http://blog.ktamas.com/index.php/2015/10/26/55000/)-nél már több, mint 10 hónapja freelancelek, átvészelve a kezdeti nehézségeket.

Most meg itt a 60000, kevesebb, mint egy évvel később, és minden más, és minden változik, 2016 egyharmadát utazva töltöttem, nemrég jöttem Amerikából, ahol egy hónapot voltam, New Yorkban, Minnesotában és Portlandben, ez utóbbiban volt az [XOXO fesztivál](https://xoxofest.com/2016) ami külön posztot érdemel, ha egyszer befejezem az írását.

Ezt pedig Nagymaroson ülve írom, ahol ilyen a kilátás mellett dolgozok:<img class="size-large wp-image-2365611 aligncenter" src="/wp-content/uploads/2016/09/2016-09-19-09.40.57-e1474271274220-768x1024.jpg" alt="Nagymaros" width="625" height="833" srcset="/wp-content/uploads/2016/09/2016-09-19-09.40.57-e1474271274220-768x1024.jpg 768w, /wp-content/uploads/2016/09/2016-09-19-09.40.57-e1474271274220-225x300.jpg 225w, /wp-content/uploads/2016/09/2016-09-19-09.40.57-e1474271274220-624x832.jpg 624w" sizes="(max-width: 625px) 100vw, 625px" />

Csütörtökön vissza Svédországba, szombaton van egy nagyon remek Electroswing buli, azután meg nem tudom, mi lesz, mert minden változik éppen. Utazás lesz még idén, ha másért nem, munkaügyben, konferenciákra, munka szerencsére van, jön, ez legalább fix, máramennyire az lehet valakinek, aki freelancel.

Pár hónapja tartottam egy follow-amnesztiát mert túl sok volt a zaj, visszakövetem csak a barátaimat meg még 1-2 érdekes embert. Azóta újra emelkedett a követettek száma, főleg az XOXO miatt. Hogy miért követ engem 870 ember, azt soha nem értettem, de jó nekik, _sziasztok._

A Twitter pedig már több, mint 8 éve az életem része, sokat változott, én is sokat változtam, de itt vagyunk.

Lesz 65000-es poszt, ebben biztos vagyok.

([55000](http://blog.ktamas.com/index.php/2015/10/26/55000/). [50000](http://blog.ktamas.com/index.php/2014/03/03/50000-amelyben-egy-kicsit-megfulladunk-a-nosztalgiaban/). [45000](http://blog.ktamas.com/index.php/2013/02/09/45000/). [40000](http://blog.ktamas.com/index.php/2012/06/25/40000/). [35000](http://blog.ktamas.com/index.php/2011/12/09/35000/). [30000](http://blog.ktamas.com/index.php/2011/05/26/30k/). [25000](http://blog.ktamas.com/index.php/2010/10/17/25000_2/).)

-------------------------------------------------------------------------------

Monday, 19 Sep 2016
By KTamas
https://blog.ktamas.com/index.php/2016/09/19/60000/
